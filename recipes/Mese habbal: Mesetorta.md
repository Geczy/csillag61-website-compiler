---
title: "Mese habbal: Mesetorta"
description: "Mese habbal: Mesetorta"
mainImage: "/img/full/f2b60f4d7926ea0f66089b453259a05fb205cdef.jpg"
date: 2020-04-24
tags: recipes
layout: layouts/recipe.njk
---
                        
<p align="center"><a href="https://cookpad.com/hu/receptek/12244977-mese-habbal-mesetorta" rel="Recipe source page"><img width="751" height="532" src="/img/full/f2b60f4d7926ea0f66089b453259a05fb205cdef.jpg"/></a></p>

## About
Mennyei Mese habbal: Mesetorta recept! Régi receptes könyvemből készítettem ezt a tortát. Az eredeti recept 10 dkg mogyorót írt, én most ezt 20 dkg-os mogyorós csokoládéval helyettesítettem. Az eredeti 3 szelet csokoládét pedig, feltételezve, hogy egy szelet 6 dkg és a mogyorós csokinak fele csokoládé, 8 dkg csokoládéval. Az összes többi utasítást pontosan betartva ámulatba ejtően finom torta lett a végeredmény. Biztos vagyok benne, 100 évvel ezelőtt is éppen ilyen különlegesen finom volt, mint ma, ezért kaphatta a nevét :)) 

>  

## Ingredients
* **6 db** tojás
* **15 dkg** cukor
* **20 dkg** mogyorós csokoládé
* **8 dkg** étcsokoládé
* **1 evőkanál** zsemlemorzsa

Az égetett cukorhoz
* **10 dkg** cukor

A töltelékhez és a bevonathoz
* **5 dl** tejszín
* **1 csomag** vaníliás cukor

## Steps

1. A mogyorós csokoládét és a csokoládét lereszeltem.
 
    <p><img width="320" height="256" align="left" src="/img/full/cfb9f8ad7a5cd1e6e9baf5379f4d06fd63fad3d1.jpg"/></p><div style="clear: both"/>

2. A 10 dkg cukrot megpirítottam.
 
    <p><img width="320" height="256" align="left" src="/img/full/eaccc94e8e8eb7a12e999a76e45e63d404c0ce1a.jpg"/></p><div style="clear: both"/>

3. Egy alumínium tepsire rátettem egy darab sütőpapírt.
 
    <div style="clear: both"/>

4. Amint gyönyörű aranysárga lett a cukor színe, azonnal levettem a tűzről, ráöntöttem a sütőpapírral bélelt tepsire és vékonyan elkentem. A tepsit rátettem egy rácsra és hagytam kihűlni a cukrot. Amint megkeményedett és teljesen kihűlt, ledaráltam.
 
    <p><img width="320" height="256" align="left" src="/img/full/a045a727e3d67ed62dd2f96f68723c25795eb563.jpg"/></p><div style="clear: both"/>

5. A ledarált égetett cukrot összekevertem a darált mogyorós csokoládéval és a zsemlemorzsával.
 
    <p><img width="320" height="256" align="left" src="/img/full/3558b37120904992f99452d8cb82ec243e27fa4f.jpg"/></p><div style="clear: both"/>

6. A tojásokat kettéválasztottam, a 15 dkg cukor nagyobb részével krémesre kevertem.
 
    <p><img width="320" height="256" align="left" src="/img/full/546d43f766b8b387c263ba6b0bfa7d7d12e710c5.jpg"/></p><div style="clear: both"/>

7. A fehérjét a maradék cukorral felvertem.
 
    <p><img width="320" height="256" align="left" src="/img/full/5dcf421b3698fd49eb216b4b13a59060345686e1.jpg"/></p><div style="clear: both"/>

8. A fehérje habra ráöntöttem a habos tojássárgát és a csokis keverék 1/4 részét. Néhány mozdulattal beleforgattam a tojásos habba.
 
    <p><img width="320" height="256" align="left" src="/img/full/0915dc27227c534fe4ae6c9449a56e7ce3c677eb.jpg"/></p><div style="clear: both"/>

9. Negyed részenként beleforgattam a maradék csokis reszeléket, ügyelve arra, hogy minél kevesebb mozdulattal, de nagyjából egyenletes masszát kapjak.
 
    <div style="clear: both"/>

10. Egy 20 cm-es formát befújtam, majd sütőpapír csíkokat vágtam a forma belsejébe és egy kör alakút az aljába. Ezt nem kentem be semmivel.
 
    <div style="clear: both"/>

11. Végül beleöntöttem a torta masszát a formába és 350F/180C-ra bemelegített sütőben 50 perc alatt tűpróbáig megsütöttem.
 
    <p><img width="320" height="256" align="left" src="/img/full/9dbd4f4dd4da9b1b766f530ceb7753294d829aa9.jpg"/></p><div style="clear: both"/>

12. Azonnal rácsra tettem, vártam 5 percet és levettem a karimáját és a papírcsíkot. Megfordítottam úgy, hogy a teteje kerüljön alulra és lehúztam a papírt a talpáról is.
 
    <p><img width="320" height="256" align="left" src="/img/full/416977aaa51361a92ebeea78d39d3f769a4c4c9d.jpg"/></p><div style="clear: both"/>

13. Míg hűlt a torta, felvertem a tejszínhabot a vaníliás cukorral.
 
    <div style="clear: both"/>

14. A kihűlt tésztát 3 részre vágtam. Megkentem habbal az alsó lapot, rátettem a következőt, arra is raktam a tejszínből, majd befedtem az utolsó lappal. Egy kicsit kiegyenesítettem a tetejét és a levágott darabokat elmorzsáztam. A maradék tejszínnel bevontam a Mesetorta oldalát és a tetejét.
 
    <p><img width="320" height="256" align="left" src="/img/full/79ce526c1f773e2b6f0f7787c8766ef1b89fac82.jpg"/></p><div style="clear: both"/>

15. Végül a torta morzsa darabokkal megszórtam a tetejét. Hűtőbe tettem pár órára és már szeletelhető is volt.
 
    <p><img width="320" height="256" align="left" src="/img/full/c57490be565803f6cd3e696a8ad645091a8c38f2.jpg"/></p><div style="clear: both"/>

16. A legfinomabb 1 teljes nap múlva, amikor a tejszíntől egy kis nedvességet kap és az ízek teljesen összeérnek. Csoda finom!
 
    <p><img width="320" height="256" align="left" src="/img/full/6cb2f0c682830a47c60b8b62dec34573733ac412.jpg"/></p><div style="clear: both"/>

