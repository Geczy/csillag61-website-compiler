<p align="center"><a href="https://cookpad.com/hu/receptek/11370973-peti-kedvence-dios-makos-baklava" rel="Recipe source page"><img width="751" height="532" src="./images/full/7077bf37cf3372a1f4d42bd09950884d1a096ba4.jpg"/></a></p>
# Peti kedvence: Diós-mákos baklava

Mennyei Peti kedvence: Diós-mákos baklava recept! 

> 80 perc 

## Ingredients
* **20 dkg** mák
* **20 dkg** dió
* **45 dkg** vékony fagyasztott réteslap
*  A kenéshez
* **125 ml** kókuszolaj
*  A sziruphoz
* **2 dl** viz
* **15 dkg** kókuszcukor
* **10 dkg** narancsvirág méz
* **1 db** narancs reszelt héja

## Steps

1. A diót durvára vágom, a mákot ledarálom.
 
    <p><img width="320" height="256" align="left" src="./images/full/d1571f85d6c9cdb81c6ee280f69dde37ca21d061.jpg"/></p><div style="clear: both"/>

2. A kókuszolajat kiolvasztom.
 
    <p><img width="320" height="256" align="left" src="./images/full/ef73cff654ac87efc0766180313ab6ba52e25bf2.jpg"/></p><div style="clear: both"/>

3. A réteslapom kétszer olyan nagy, mint maga a tepsi, és összesen 20 db van egy csomagban, amit szoktam vásárolni. Félbe szoktam hajtani, egyenesen a tepsibe, de, ha ez zavaró lenne, akkor egyszerűen vágjuk ketté a lapokat és a félbevágott lapokat kettesével használjuk.
 
    <div style="clear: both"/>

4. Egy tepsit kikenek kókuszolajjal. Megfogok 2 db lapot egyszerre és beleteszem a kikent tepsibe úgy, hogy az egyik fele takarja a tepsit, a másik fele az asztalon marad. A tepsiben lévőt megkenem olajjal, ráhajtom a másik felét és újból olajozok. Újból megfogok 2 db lapot egyszerre és megismétlem a takarást, olajozást, ráhajtást, olajozást. Most a tepsiben 8 db töltelék nélküli réteg van. Ugyanígy a baklava tetejére is 8 db üres réteget fogunk tenni.
 
    <p><img width="320" height="256" align="left" src="./images/full/8f8a978a59732e73f2e69466a48b1898bcaaca9e.jpg"/></p><div style="clear: both"/>

5. Rászórok 2 kanál mákot. Megfogok újból két darab lapot egyszerre, a felével betakarom a mákréteget, olajozok.
 
    <p><img width="320" height="256" align="left" src="./images/full/b6831e1cd4d697f3cb680e3f8c1c10d469abea37.jpg"/></p><div style="clear: both"/>

6. Megszórom 2 kanál dióval, ráhajtom a kicsüngő másik felét. Ismét olajozok. Ezeket a lépéseket ismétlem, egészen addig, amíg minden réteslap belekerül a tepsibe az utolsó 4 teljes lap kivételével, és közben a dió és a mák is el nem fogy.
 
    <p><img width="320" height="256" align="left" src="./images/full/2652b921aad6bbd3f55407856e9119dac89f4254.jpg"/></p><div style="clear: both"/>

7. Az utolsó, záró réteget jó alaposan megolajozom.
 
    <div style="clear: both"/>

8. Hosszában 3 részre, keresztben 5 részre, nagyjából egyforma négyszögekre vágom.
 
    <p><img width="320" height="256" align="left" src="./images/full/b64aa6e686ad01fa35111b0e2a8acfbd0910ee45.jpg"/></p><div style="clear: both"/>

9. Minden egyes négyszöget átlósan átvágok úgy, hogy minden rétegen keresztül menjen a kés, egészen a tepsi aljáig.
 
    <p><img width="320" height="256" align="left" src="./images/full/640182374eeb158dcdbc079796bc52a129726378.jpg"/></p><div style="clear: both"/>

10. 180C-ra előmelegített sütőben 50 perc alatt aranysárgára sütöm.
 
    <p><img width="320" height="256" align="left" src="./images/full/9705a15dec88af2f604e6149b06729caec69202d.jpg"/></p><div style="clear: both"/>

11. A sziruphoz a mézet, kókuszvirág cukrot és a vizet összemelegítem, leveszem a tűzről. Belekeverem a reszelt narancshéjat.
 
    <p><img width="320" height="256" align="left" src="./images/full/a5910eaa5eb25d5b6fd4d80cbcaa5a4fbef7f3b1.jpg"/></p><div style="clear: both"/>

12. Amint a sütőből kiveszem a megsült baklavát, még forrón a szirupot ráöntöm, figyelve arra, hogy a széleken és a rések közé is becsurogjon.
 
    <p><img width="320" height="256" align="left" src="./images/full/125935111aca175fbe4e47ce2eecf178def64461.jpg"/></p><div style="clear: both"/>

13. Most következik az utolsó, legnehezebb lépés: meg kell várnunk, amíg teljesen kihűl ez a nagyon finom, narancsos, diós-mákos különlegesség. :))
 
    <p><img width="320" height="256" align="left" src="./images/full/11643e625996cc0c3398bac85df5ecc4b07824c1.jpg"/></p><div style="clear: both"/>

