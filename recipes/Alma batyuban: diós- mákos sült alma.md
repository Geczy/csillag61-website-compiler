---
title: "Alma batyuban: diós- mákos sült alma"
description: "Alma batyuban: diós- mákos sült alma"
mainImage: "/img/full/1e3aaef56dc5fc2a91b20f765578c31e0bfedfdd.jpg"
date: 2019-10-27
tags: recipes
layout: layouts/recipe.njk
---
                        
<p align="center"><a href="https://cookpad.com/hu/receptek/10921252-alma-batyuban-dios-makos-sult-alma" rel="Recipe source page"><img width="751" height="532" src="/img/full/1e3aaef56dc5fc2a91b20f765578c31e0bfedfdd.jpg"/></a></p>

## About
Mennyei Alma batyuban: diós- mákos sült alma recept! A mézes sült alma illata mesébe illő, a leveles tészta könnyű, ropogós, a töltelék pedig  karácsonyi hangulatot varázsol be a szürke, esős hétköznapokba.


>  

## Ingredients
* **1 db** leveles tészta/142 g
* **4 db** piros alma
* **2 ek** darált dió
* **2 ek** darált mák
* **1/2 db** citrom
* **4 ek** baracklekvár
* **1 1/2 dl** citromméz
* **2 ek** víz

## Steps

1. A leveles tészta mérete 24 cm x 24 cm (142 gr). Fagyasztott tésztát használtam, kb. 30-40 percre volt szükség arra, hogy kiengedjen szobahőmérsékleten és nyújthatóvá váljon.
 
    <p><img width="320" height="256" align="left" src="/img/full/abac2f050dda2344f9c22d9297c36eb6ae7aae3e.jpg"/></p><div style="clear: both"/>

2. Az almát meghámozom.
 
    <p><img width="320" height="256" align="left" src="/img/full/3bf654c86e203cf998de8f2d85bb7b9fcdb7dd59.jpg"/></p><div style="clear: both"/>

3. Egy éles késsel kiszedem az alma magházát, vigyázok arra, hogy az alja megmaradjon egyben. Egy darab citrommal bedörzsölöm az alma külsejét és belecsepegtetek pár csepp citromlét a közepébe. A dióhoz vagy mákhoz annyi baracklekvárt keverek, hogy sűrű krémet kapjak. Megtöltöm a töltelékkel. Kb. fél cm-t üresen hagyok a tetején, hogy a tölteléknek sülés közben elég helye legyen nőni.
 
    <p><img width="320" height="256" align="left" src="/img/full/2a46d691f892cc4bdce4f6a78e6f9a48ebf709e0.jpg"/></p><div style="clear: both"/>

4. A leveles tésztát, ha már kiengedett, sodrófával kinyújtom olyan nagyra, hogy az almákat be tudjam csomagolni vele. Kb. 30 x 30 cm-es darabot fogok kapni, ezt négy egyenlő részre vágom. Mindegyik négyzet közepébe beleteszek egy töltött almát.
 
    <p><img width="320" height="256" align="left" src="/img/full/fbb35a64ad925216504977815ab09b9ceee87daf.jpg"/></p><div style="clear: both"/>

5. A négyzet két ellenkező oldalon lévő sarkát megfogom és az alma fölött összecsippentem az ujjammal.
 
    <p><img width="320" height="256" align="left" src="/img/full/839ab33674c8116692d3df11ee63b419cd9c09ad.jpg"/></p><div style="clear: both"/>

6. Majd a másik két csücskét is összehajtom. A szárnyas, kilógó részeket egy kis vízzel benedvesitem és rátapasztom a batyu oldalára. Egy villával lenyomkodom a ráhajtott széleket.
 
    <p><img width="320" height="256" align="left" src="/img/full/872322ae2a7d944c2bc3818596c220a3433f53e8.jpg"/></p><div style="clear: both"/>

7. A batyu tetején egy kis rést vágok és beleteszem egy kikent tepsibe úgy, hogy ne érjenek se egymáshoz, sem pedig a tepsi falához.
 
    <p><img width="320" height="256" align="left" src="/img/full/c45f63fe5c86757a4ff4dcf782dd1101178decb7.jpg"/></p><div style="clear: both"/>

8. A mézet felmelegítem és két kanál vízzel felhígítom. Bekenem a sziruppal a batyu minden oldalát és a maradékot ráöntöm a tetejére.
 
    <p><img width="320" height="256" align="left" src="/img/full/9829284583a5023b619aee2c0aeaf48bfa97ffdb.jpg"/></p><div style="clear: both"/>

9. 400F/200C-ra előmelegített forró sütőbe teszem és 15 percig sütöm. Ekkor egy kis színt kap a tészta és kis hólyagok vannak rajta. A hőmérsékletet lecsökkentem 350F/180C-ra, és további 40-50 percig sütöm. Ha egy vékony hurkapálca könnyedén belemegy és szép, aranysárga a színe, készen is vagyunk. Ha a tészta a sülés közben szétnyilna, nem baj, ha megsült, még forrón nyomjuk vissza az oldalakat.
 
    <p><img width="320" height="256" align="left" src="/img/full/d99b04409a266c03e6c429861417b327cf7790bb.jpg"/></p><div style="clear: both"/>

10. Langyosra hűtve tálaljuk. Vaníliafagyival még finomabb lesz. ;)
 
    <p><img width="320" height="256" align="left" src="/img/full/c7dfc3a18bb3782ee6ef82a04bf15fd3bd40173d.jpg"/></p><div style="clear: both"/>

